{
  "id": "af6b4087e4591d378b954b0310f9b5960614b8e6",
  "text": "PHILOSOPHICAL TRANSACTIONS.\n\nFor the Months of November and December. 1694.\n\nThe CONTENTS.\n\nI. A Paper asserting some Mathematical Inventions to their true Authors, by Dr. David Gregory, Astr. Prof. Savil. II. Mons. Cassini's Tables for the Eclipses of the First Satellite of Jupiter, reduced to the Julian Style, and Meridian of London by Mr. Edm. Halley, S.R.S. III. A Paper about Magnetism, &c. by Mr. J.C. IV. Of a Lamb suckled by a Weather Sheep: From Mr. Tho. Kirk, S.R.S. V. A Second Letter concerning the same. VI. An Account of Books. 1. Reflections upon Ancient and Modern Learning, by W. Wotton, B.D. R.S.S. 2. Horti Malabarici. Pars Undecima, Duodecima & Ultima, with Remarks thereon by T.R.M.D.S.R.S.\n\nI. Nobilissimo & Doctissimo Viro D. Roberto Southwell, Equiti Aurato Societatis Regiae Praefidi Dignissimo, S.D. David Gregory, Astr. Prof. Savilianus.\n\nCum legerem nuper evulgatam ab Abate Gallois Historiam eorum quae jussu Societatis Regiae Gallorum Parisis anno superiori edita spectant ad Mathematicos, visum est, quoniam ita jubes, ad te circa rem illam haec perscribere.\n\nNempe edidit Jacobus Gregorius Anno MDCLXVIII. Patavii librum complectentem Propositiones aliquot generales de transformatione Curvarum. Has asserit (Anno demum MDCXCIII.) hic Abbas Gregorium, & deinde alias hinc similis Isaacum Barrovium Britannos, a Robervallio Gallo, & Societatis Gallorum Philosophicae Mathematico, esse suffuratos.\nCum ederet tractatum suum de parte universali Geometriae Gregorius, vivebat Robervallius; vivebat quoque Anno MDCLXXIV, cum lectiones suas Geometricas ederer Barrovius: Barroviana quippe illa vidit probavitque Gregorius, eodem vero tempore mortui sunt Gregorius & Robervallius, mensis Octobri anni MDCLXXV. Robervallii vero quae dicuntur anno primum MDCXCIII prodiere. Nulli quaestus est, aut testatus unquam Robervallius nota sibi prius suisse, quae Britannici plaudentibus Geometris pro suis edebant, quamvis famae supra modum fuerit appetens. Testem hic appello Nobilissimum C. Hugenium, qui mihi, paulo post editam hanc Abbatis fabulam, affirmavit Robervallium (cum quo multos annos familiariter vixerat) nuncquam propositiones Barrovianas aut Gregorianas pro suis aut prius sibi notis vendicasse. Accedit quod cum vivente Robervallio lis orta fuerit Hugenium inter & Gregorium, in qua huic ille non pepercit, credibile non sit voluisse Hugenium deesse occasioni objiciendi adversario compilata Socii Robervallii scrinia, aut noluisse Robervallium arripere opportunitatem inventa sua sibi maturè vendicandi. Edidere ergo tua Barrovius & Gregorius haudquaquam obstrepente Robervallio, qui illorum scripta tacitus vidit, neque de injuria quaestus est tam atroci ille, qui de minima solebat quaeri; quippe hic nulla ei fuerat facta. Nemo sane dubitat quin Britannorum scripta viderit Gallus, quae Mathematici omnes tum legebant: At Galli scripta vidisse Britannos (quae mortuis ipsis primum prodeunt) quis pro certo adtiment.\n\nAt potuit (si sit habenda fides Abbati) Epistolam Robervallii de transmutatione Curvarum Torricellio transmissam vidisse in Italia Gregorius (Italiam quoque adiit Barrovius.) Nam scripsit ad Torricellium Robervallius, quae Gallis nolebat ostendere imperitus Italo quem eadem Epistola Plagii acriter insimulavit. Torricellius ea non potuit non impertiri Italis suis. Itali vero non potuere illa inventa publici juris facere, neque tamen se continere quin Britannis diu post mortem Torricellii in Italiam venientibus ostenderent, permitterentque ab ipsis evulgari. Somniet hic Abbas relapsos nos esse ad ævum illud fabulosum quo Monachis potestas erat quilibet audendi & fingendi. Quis enim hodie credat Jacobum Gregorium hominem in Italia peregrinum potuisse in ipsa Italia impune vendita e inventa illa quae ante paucos dies ab Italis hautisset? Miraculo proximum foret si ille vigesimo anno post mortem Torricelli in Italiam veniens, hujus scripta simulque nota Italis\nRobervallii inventa insciis aut tacentibus omnibus & Italis & Gallis, ipsa etiam tacente Robervallio, compilasset & pro suis plaudente orbe mathematico edidisset. Sed hæc Italis & Gallis, priusquam à Barrovio & Gregorio ederentur, ignota fuisset, satis probat altum de universaliibus istis propositionibus silentium. Ut verbis utar Cartesi, si ista tum cognovissent, non conscripisset tantæ & talia de rebus Geometricis Volumina. Verum non fuerint ausi forsæ Italì inventa illa à Robervallio & Torricellio per manus tradita in lucem edere, Italì quippe ut fama est traditiones omnes non audent edere; Atqui postquam illa sunt edita, quid vetabat minus ab Italì plagii reus ageretur Gregorius? Aut quo minus sìa sibi afferret Robervallius? Nempe nondum inventus erat hic Abbas qui mortuo Robervallio ea adscriberet quæ bonus ille vir sibi vivo non arrogabat. Denique quid potuit obstare quo minus rapacissimus ille Gregorius, ea quæ Barroviana meritò nunc audiunt, pro suis ederet, cum prior scriberet, & Robervalliana edoctus esset ab Italì, eadem illa nempe quæ Barrovium postea edidisse asscrit hic Abbas? Aut potius quid obstat quo minus ipse Robervallius illa ederet illustria Theoremata quæ reliqua fecerat Gregorius, qui Robervallium docuerat quam nihil fidentum esset Geometris soli Britanni?\n\nSed ipse, si credere fas est, Gregorius in Præsatione libri sui factur surrepta esse ab aliis quæ illic exstarent. Somniat rursus Abbas nostræ. Quis enim, nisi per somnium, idcirco putaverit Gregorium fateri nihil in illo libro esse suum, quia in Præsatione scriperat permittere se lectori judicandum quid ibi fuum (Gregorii) sit, quid alienum? Profecto judice Gregorio quædam erant illic sua. Quæ illic ab Archimede, aliisque quorum scripta tum publice profabant non repetuntur, ea judice Gregorio nova atque Gregoriana sunt prorsus: Præsertim cum dicat se quidem apud alios methodi suæ vestigia legisse, sed male aut particulariter demonstrata. Methodus ergo exhibendi demonstrationes universales circa lineas curvas, hoc est pars universalis Geometriae, judice Gregorio Gregoriana & Barroviana est. Hæc sane non intellectus nostri Abbas, ut neque partem universalem artis condendi fabulas; aliòquin non fuisset contentus ostendere Robervallio olima nota tuìse Barrovii Gregoriive quæ dicuntur inventa: facile enim fuerat eadem opera ostendisse Italos & Graecos Geometriam didicisse à Gallis qui Romam vastrarunt, Archimedei. Siculum potuisse Gallorum inventa ab Italì haurire eodem modo, quo Gallica postea didicit ab iisdem Gregorius aut Barrovius Britannus. Et patet eundem fabulae morem caereros prisci temporis Geometras complecti. Veniet quoque tempus quo Abbas hic demonstrabit nota Robervallio suìse illa quæ hodie in Newtono admiratur. Obstat nunc (proh dolor) nondum intellectus Abbati, iisque qui cum Abbatæ faciunt, Neutoni liber. Evidens igitur ost descriptas suìse per Robervallium ex Barrovii\nGregoriive libris Propositiones, quas memorat Abbas; si modo eas scripto commiserit Robervallius: Cum hic illorum libros viderit, illi hujus scripta legerint nunquam.\n\nSed Abbatis fabulant tantisper veram esse jubeamus. Esto quod Epistolam hanc nunc primum visam Torricellio inscripsit Robervallius. \"Ergo (inquit Abbas) Methodus transformandi figuras ibi reperta ea- dem est, si penitus executatur, cum exhibita à Gregorio primum in Geometria sua Universali, postea à Barrovio in Lect. Geom. horum- que Propositiones eadem sunt cum conclusionibus Robervallii; earun- dem quippe figurarum & constructionum ope demonstratae. Ecquis jam dubitet, Barroviana & Gregoriana omnia aut longe plurima in Robervallianis hisce continueri? Dicam quod res est. Propositione qua Gregorio in Geom. Universal. est XI, & Barrovio in Lect. XI est X, eadem est cum Propositione Robervalli de figurarum transformatione. Hanc & quidem unicam (demonstratione misera & pudenda vestitam) videre est inter Gallorum opera varia in fine tractatus de indivisilibus pag.241, & rursus pag. 295 in Epistola illa Torricellio inscripta. Quam sibi nihil laudis periisse eo fide Robervallii invento fide Abbatis Commento Judicarent Nostris? Quamque sibi plauderent nunc tam securis de tot aliis inventis & Pyraticæ licentiae posthac annuente hoc Abbatæ non objiciendi?\n\nNon pigebat tamen adnotasse quam dissimiles rationes secuti sint in causa non dissimili Galloys hic & Wallisius. Adfirmat Wallisius multa esse in libro Cartesi de Geometria ex Harrioti translata. Quippe ostendit esse utrique communia, & quae in nullo alio reperiantur. Notum est quoque librum Harrioti editum suisse Londini Anno MDC XXXI, autore tum mortuo; & Londini eo Anno suisse Cartesium natum annos 37. edidisse demum Geometrica illa Cartesium anno M DC XXXVII. Manifestum tum videtur potuisse Cartesium quædam transfusisse ex Harrioti, & non potuisse Harriotum sua transfusisse ex Cartesio. At hisce contraria adfirmare non dubitaverit hic Abbas. Gregorius enim Barroviusque scripta sua edidere & diem suum obiere ante edita Robervallii ista, qui illorum scripta viderat, nec moverat de iis item. Ergo, si qua fides habenda sit Abbati, culpa ipsius Cartesi factum est quo minus credamus Harriotum sua ex Cartesio transfusisse. Debuisset enim librum suum dum viveret non edidisse Cartesium. Si librum illum nondum editum & apud se delitescentem fervaret Galloys, heu quantum bellum instaret Wallisio. Vale vir Nobilissime & veritatem tueri perge.\n\nDabam Oxoniae, 15 Novembris, An. MDCXCIV.\n\nII. Monsieur",
  "source": "olmocr",
  "added": "2026-01-12",
  "created": "2026-01-12",
  "metadata": {
    "Source-File": "/home/jic823/projects/def-jic823/royalsociety/pdfs/102467.pdf",
    "olmocr-version": "0.3.4",
    "pdf-total-pages": 5,
    "total-input-tokens": 7840,
    "total-output-tokens": 3047,
    "total-fallback-pages": 0
  },
  "attributes": {
    "pdf_page_numbers": [
      [
        0,
        0,
        1
      ],
      [
        0,
        1430,
        2
      ],
      [
        1430,
        3928,
        3
      ],
      [
        3928,
        6839,
        4
      ],
      [
        6839,
        9383,
        5
      ]
    ],
    "primary_language": [
      "en",
      "en",
      "la",
      "la",
      "la"
    ],
    "is_rotation_valid": [
      true,
      true,
      true,
      true,
      true
    ],
    "rotation_correction": [
      0,
      0,
      0,
      0,
      0
    ],
    "is_table": [
      false,
      false,
      false,
      false,
      false
    ],
    "is_diagram": [
      false,
      false,
      false,
      false,
      false
    ]
  },
  "jstor_metadata": {
    "identifier": "jstor-102467",
    "title": "Nobilissimo et Doctissimo Viro D. Roberto Southwell, Equiti Aurato Societatis Regiae Praesidi Dignissimo, S. D. David Gregory, Aftr. Prof. Savilianus",
    "authors": "David Gregory",
    "year": 1694,
    "volume": "18",
    "journal": "Philosophical Transactions (1683-1775)",
    "page_count": 5,
    "jstor_url": "https://www.jstor.org/stable/102467"
  }
}