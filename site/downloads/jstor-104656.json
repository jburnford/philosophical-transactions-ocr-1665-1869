{
  "id": "6ab6b61d67476fa8227fd07982368072fb97e439",
  "text": "XII. Alberti Haller, Archiatri et Consil. Aul. Reg. in Acad. Gottingenf. Medicinæ Prof. necnon R. S. Lond. Sodalis, Observationes de Viis Seminis.\n\nRead Feb. 15. CUM in testium vesicularum fabrica 1749-50. aliqua mihi contigerit invenisse, quæ noninutilia videantur, ea Vobis, Sodales Illustres, consideranda propono, quorum antecessoribus pene ante centum annos Claudius Uberius aprugni testis fabricam dicavit Phil. Trans. n. 42.\n\nTestium quidem filamentosa fabrica ex flavescentibus vasculis compacta, pallim nota est. Ea vero vasa quæ semen confection in iis vasculis exportant, et ad epididymidem conveyunt, ea quidem semper dubia fuerunt.\n\nSolus hactenus Regnerus de Graaf ad veritatem cominus accedit; recentiores scriptores infra ejus inventa substituerunt.\n\nRepleatur ergo epididymis per ductum deferentem, lente et prudenter, argento vivo, subsistendo subinde, aut in calidam mergendo testem, ut sensim vasa expansa cedant; nam subita repletio facillime mediam aut summam epididymida rumpit.\n\nIta mihi duodecies aut ultra adparuit, epididymidem quidem per totam longitudinem suam, qua testi adhaeret, capite excepto, unicum subtilem canalem esse, qui explicari queat, et ex plicis per cellulosam revinsettis resolvi. Reste hoc vidit, quem laudavi Graafius de part. genit. vir. p. 65. T. I. f. 2.\n\nIn suprema parte epididymidis, quam caput vocavit, (TAB. II. Fig. 1.d) et quæ validius albug incænectitur, fabrica\nfabrica alia est: Ibi enim unicus iste canalis finititur in decem, duodecim, forte plures canales, qui nonnunquam valde subtiles, alias autem ipso ductu, qui epididymidem complicatus fuit, multo crassiores sunt. Hos canales vocabimus, brevitatis causa, Vasa efferentia semen (F. i. eeeee).\n\nSingulum plicatum et in conum congestum proprium fasciculum efficit, et retrogrado ductu versus inferiorem partem testis redit, intraque albugineum in testis partem venit, quae media est inter summam partem imamque, qua etiam parte epididymis ab altero latere libera, ab altera unice adhaeret. Hæc vasa conosque satis reæ repræsentavit idem R. de Graaf, T. 3. f. 3. T. ii. f. i. In iconæ nostra diducta exprimuntur (F. i. f f). Ea vasa sensim in testis superficie, quae albugineæ continua est, exporriguntur, et sibi parallela et conjuncta rete efficiunt. (F. i. gg)\n\nEx ea conjunctione fit, ut non raro uno vel duobus tantum vasculis efferentibus ab epididymide repletis omnia turgeant, et argentum vivum manifestè per ea vasa, quae argentum receperunt, retrogrado metallo etiam in ea parte, quae testi propriior est, repleantur. Hoc rete ea fere longitudine est partis semiliberae ductus epididymidis. Solus eam vidit Graafius et depinxit T. 4. f. 4. ut tamen parallela nimis vascula, neque mediis ramis conjuncta, aut pingat aut describat. Nimis etiam longa et paria fere teiti fecit. Reliqui Anatomici omnes aut pro ductu unicó, aut pro cæca membrana habuerunt.\n\nAb eo rete in testis carmem musculosam cum singulo celluloso septo, singulum vasculum venit, et ad eam testis divisi provinciam descendit. Hæc vasa absque plicis sunt ampliora multo quam crederes, et\nquam epididymidis, magis vasculum tenera, ut a pondera argenti vivi facile rumpantur. A rectitudine recta vasa testis voco.\n\nHaec recta vasa inserta sibi recipiunt vasa testis serpentina flavescentia, quae adeo pulchre in capitulos resolvebat Ruyshius. Aliquoties contigit, ut fluidum metallum etiam haec tenerrima vasa subiverit, ut omnino cavos canales esse minime dubitari posset.\n\nEa est adeo testis fabrica, ut in serpentinis vasa testis semen flavescens generetur, id deponatur in vasa recta, inde in rete sub albuginea positum, tunc per vasa efferentia tortuosa in epididymide veniat.\n\nEx epididymide duplex via est seminis, altera recondita, de qua nunc dicendi locus est, altera vulgo nota ad vesiculas.\n\nIllam argentovivo immisso nunc ter omnino detexi.\n\nVasculum unicum, nec enim plura vidi, de media epididymide decedit, in rectitudinem exporrigitur, una cum vasis testis ascendit, nunquam ad finem usque a me deductum, sed proculdubio ad lymphatica vasa pertinens, quae saepe in funiculo vasorum spermaticorum humano vidi. Haec sunt vasa minima in abdomine, quae per vas deferens replebat in lepore, Ruyshius Catal. Mus. p. 152. Nam etsi unicum haec tenus vidi, minime repugno plura esse. Resorbendo humori, adeoque crassiori reddendo semini, destinari valde probabile fit.\n\nAlteram via manifesta est, qua ad vesiculas seminales semen ducitur; in ea Mercurius injectus aliqua etiam nobis patefecit.\n\nNon quidem valde urgebo ductum deferentem recta in urethram continuari, huic ad angulum valde acutum\nacutum inseri ductum excretorium vesiculae seminalis, qui ductu urethrico minor est (Fig. 2. op); et tamen liquores injectos in ductu deferente facile in vesiculam subire. Haec enim vulgo nota sunt.\n\nNeque monebo fuse ex ductu deferente, cujus pars, quae vesicae subjicitur, in cellulas plicatur, argentum vivum in urethram facile delabi, quod non ita de semine observatur unquam, ut in vivo homine potentiam aliquam esse necesse sit, quae extra tempora venerei cestri coerceat semen, neque sinat in urethram fani hominis venire, quin prius in vesiculam adscenderit. Ea potentia potest in ipsa densitate compimentis prostatæ ponì, vel in alia causa, nobis ignota.\n\nSed id inprimis volo, vesiculam seminalis quamlibet unicum esse intestinulum, cui multae caecae appendices inserantur. Id adparet, quando Mercurio vel cera repleta vesicula resolvitur, dissecatis patienter teis cellulosis, quae et princeps intestinulum, et caecas appendices religant. Saepè preparavi, multum interveni in appendicibus diversitatibus, in longitudine, simplicitate, directione, diametro. Haec tamen communia sunt. Intestinulum princeps vesiculae (II) in crassum obtusum caecum conum terminatur. In hoc intestinulum octo, decemve inseruntur appendices (mmnn), quarum primae solent ramosae esse (ut mn), non tamen constanter; ultimae potius simplices sunt (ut mm). Aliquid simile et Leal. Lealis vidit, et Henricus Bassius, Observ. Anat. Chir. Dec. I. n. V. T. 2. ff.; sed ille nimis breves appendiculas fecit, tum iste, anulumque is praetera addidit, quem certo novi plicam esse, non verum circulum. Unice addo, adeo magnas et compositas appendices me visisse, ut quae truncus sit, quae appendix, non facile definires.\nICONUM EXPLICATIO.\n\nT A B. II.\n\nFig. 1. Testis Mercurio repletus.\n\na Ductus deferens, sensim complicatis vasis.\nb Pars ima, ubi contra seipsum adscendere incipit cum epididymidis nomine.\nc Epididymis tota repleta ex terpentino vasculo composita.\nd Caput epididymidis dissolutum.\ne e e e Totidem coni vasculosi, in quos caput epididymidis resolvetur.\nff Vascula efferentia semen ex conis orta, pauca notavi literis, ne iconem corrumperem.\ngg Rete testis.\nhh Aliquot ductus rectilinei. Reliqui globuli dissoluti sunt ab argento vivo, per rupta aliqua vascula effuso, quos volui expressos, ne quidquam veritati iconis decederet.\ni Caro testis nuda.\n\nFig. 2.\n\naa Vesica urinaria.\nb Fibrarum longitudinalium planum posterius.\nc Prostata.\ndd Ureteres.\ne Arteriae vesicularum.\nfg Ductus deferentes in celluloso fine suo.\nh Vesicula seminalis dextra, non mutata.\ni Ductus seminifer, qui prostatam perforat.\nl Vesicula seminalis sinistra cera repleta et expedita. Dissolutis corniculis hinc multo longior.\nm m Cæca appendices vesiculæ, quæ in hoc cadaver breves fuerunt.\nn n Appendices aliquæ ramosæ.\no Ductus semenifer per prostaram euns.\np Ductus vesiculæ excretorius ipsi insertus.\n\nXIII. A Letter from John Martyn, M.D. Prof. Botan. Cantab. & F.R.S. to the President, concerning an Aurora Borealis seen February 16. 1749-50.\n\nSIR,\n\nChelsey, Feb. 21. 1749-50.\n\nRead Feb. 22.\n\nON Friday the 16th there was a bright Aurora Borealis, the Northern Part of the Sky being entirely filled with a pale Light, in which frequent Coruscations were visible. Besides these Lights, there was a perfect uniform Arch, extending from East to West: the Colour of it was the same with that of the Aurora; with which however it did not seem to have any Communication, being placed several Degrees to the Southward. The Shoulders of Orion were visible thro' this luminous Arch, in the Western Part of it, and Cor Leonis in the Eastern Part. I did not happen to see it till about a Quarter before Ten; and at Ten it disappeared. The Weather was then, and has been ever since, exceedingly warm for the Season. The Walls are covered with Blossoms; and the Hyacinths, Daffodils, &c. are blown before the usual time. I am, with the greatest Respect,\n\nSIR,\n\nYour most humble Servant,\nJOHN MARTYN.",
  "source": "olmocr",
  "added": "2026-01-12",
  "created": "2026-01-12",
  "metadata": {
    "Source-File": "/home/jic823/projects/def-jic823/royalsociety/pdfs/104656.pdf",
    "olmocr-version": "0.3.4",
    "pdf-total-pages": 8,
    "total-input-tokens": 12130,
    "total-output-tokens": 2988,
    "total-fallback-pages": 0
  },
  "attributes": {
    "pdf_page_numbers": [
      [
        0,
        0,
        1
      ],
      [
        0,
        0,
        2
      ],
      [
        0,
        1422,
        3
      ],
      [
        1422,
        3080,
        4
      ],
      [
        3080,
        4594,
        5
      ],
      [
        4594,
        6292,
        6
      ],
      [
        6292,
        7289,
        7
      ],
      [
        7289,
        8555,
        8
      ]
    ],
    "primary_language": [
      "en",
      "None",
      "la",
      "la",
      "la",
      "la",
      "la",
      "en"
    ],
    "is_rotation_valid": [
      true,
      true,
      true,
      true,
      true,
      true,
      true,
      true
    ],
    "rotation_correction": [
      0,
      0,
      0,
      0,
      0,
      0,
      0,
      0
    ],
    "is_table": [
      false,
      false,
      false,
      false,
      false,
      false,
      false,
      false
    ],
    "is_diagram": [
      false,
      true,
      false,
      false,
      false,
      false,
      false,
      false
    ]
  },
  "jstor_metadata": {
    "identifier": "jstor-104656",
    "title": "Alberti Haller, Archiatri et Consil. Aul. Reg. in Acad. Gottingens. Medicinae Prof. Necnon R. S. Lond. Sodalis, Observationes de Viis Seminis",
    "authors": "Alberti Haller",
    "year": 1749,
    "volume": "46",
    "journal": "Philosophical Transactions (1683-1775)",
    "page_count": 8,
    "jstor_url": "https://www.jstor.org/stable/104656"
  }
}