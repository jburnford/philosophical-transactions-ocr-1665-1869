{
  "id": "034ad46804b74ea1c3f05a2bc413cd22cf00ea31",
  "text": "XI. Observationes Botanicæ, Plantarum quarrundam Descriptiones accuratiiores exhibentes; per D. Paulum Henricum Gerhardum Moehring, M.D. factæ; ad Illustrißimum Dn. Hans Sloane, Bart. R.S. Praef. missæ.\n\nI.\nSALICORNIA ramis clavatis, squamis articulorum adpressis.\n\nPLANTA annua, quoad omnes partes succulenta, 8.9. digit. Rhenan. raro pedem Rhenan. alta.\n\nRADIX e multis fibris filiformibus constat.\n\nCAULIS ramosus, tereti-compressus parum, ad radicem lignosus & rugosus, supra succulentus, glaber, aphyllus, clavatus: Clavis oppositis, alterno ordine e productionibus auriculatis, squamatis, vaginantibus, arcte adpressis, caulis primarii erumpentibus, \\( \\frac{1}{2} \\), 1. ad \\( 1\\frac{1}{2} \\) dig. Rhen. longis, suprema terminatrice reliquis longiore.\n\nFRUCTIFICATIO e Flosculis ternis, figuram trianguli birectanguli sphærici, cujus basis sursum convexa est, representantibus, alterno ordine sibi oppositis, constat. His fructificationibus triangularibus omnes clavæ secundum longitudinem oblitæ sunt.\n\nInsidet cuilibet commissurae ramulorum squamato-denticulatae, subacutæ, denticulo instar receptaculi totius fructificationis serviente, ac infima stamina occludente.\n\nCALYX est productio scapi squamata, marcescens quocum unum planum efficit;\n\nFlof-\nFlosculi superioris, &c quasi intermedii, rhomboideus, angulo inferiori rectilineo acuto; Angulo superiori curvilineo obtuso;\n\nFlosculorum duorum inferiorum, aut, si mavis, lateralium, Trigonus, basi parum latiore.\n\nCorolla nulla.\n\nStamina Duo, supra & infra germen opposito situ, ejusdem basi adfixa, & e rimula calycis prominula; Superius primum exsurgit; quo delapsò, inferius prodit (Unde factum est, ut omnes Botanici unum modo stamen eidem adscribant).\n\nFilamenta filiformia, intra calycem abscondita.\n\nAntheræ oblongæ, erectæ, extra calycem hiantes, didymæ, (inde fit, ut primo subtiliori adspectu parvum corpus tetragonum praesé ferant) extrorsum concavæ, lateribus introrsum longitudinaliter convolutis, cum filamento æqualis longitudinis, eidem in summum utrimque adhaerentes, arêteque illud obtegentes, basi sua plerumque intra foveolam calycis inclusæ. In concavitatem istam multum farinæ genitalis delabitur.\n\nPistillum, Germen subrotundo-acuminatum, in medio filamentorum situm, intra calycem absconditum, ejusdem cum filamenti longitudinis.\n\nStylus nullus. Stigma capillare, acutum.\n\nPericarpium Capsula vesicaria, inflata, ovato-acuminata, exacte referens calyptram polytrichi Dillenii, sed deorsum magis ampullatam, intra calycem latens.\n\nSemen unicum, ovato-compressum, horizontaliter in capsula situm, a basi ad medium sulcatum, tenuifimi ope pedicelli costæ caulis adfixum.\nObservationes.\n\na. Crescit heic locorum ubique ad oceani Septemtrionalis litus, dummodo terra pinguis, argillacea (nostratis Schlick vocata) adsit, & magnis fluxibus maris aqua salina interdum conspergi possit. Simul ac vero terra aggere circumvallatur, & maris undis subtrahitur, sicque salis marini nutrimento privatur, sequenti statim anno disparet.\n\nb. Adhibetur inter acetaria, refrigeranti sapore se commendans.\n\nc. Floret Augusto, semina perficit Septembri & Octobri. Plantulae prodeunt fine Aprilis, & initio Maii: His cotyledones tereti-oblongae, succulentae.\n\nd. Ergo pertinet in Systemate Sexuali LINNAEI ad Diandriam Monogyniam.\n\n(e.) Alia haut ita pridem species Saltzdaiblenis, Ducatus scilicet Brunsvicensis, nobis, fiscis speciminiibus, misa est a D.D. FRANC. ERN. BRUCKMANNO, quae longe diversa a nostra, adpellari posset Salicornia, ramis imbricatim pyxidatis, squamis articulorum existantibus, propostaque a variis auctoribus videtur.\n\n(f.) Tandem, genus Salicorniae a nullo hactenus Botanico curate satis enodatum suisse patet, teste fragmento amiciflami LINNAEI Charatt. Gener. Plantar. & Hort. Cliffort. sua enarrantis ex incompletis Tournefortii ac MAGNOLII adumbrationibus.\n\nII.\n\nVerbascum foliis cordatis crenatis acutis glabris: floralibus ternis.\n\nPlanta biennis, secundo anno florens, caule 7, 8, pedes alto.\n\nCaulis\nCaulis plerumque simplex, nonnumquam inferne ramosus, longissimus, erectus, teres, brevissimis pilis villosus, læte viridis, inferius valde foliosus, superiorius ab initio florum emergentium parvis foliolis stipatus.\n\nFolia primi anni & Caulis inferiora sessilia, semi-amplexicaulia, cordata, in acumen lanceolato-lineare acutum terminata, mollia, glabra, margine crenato, dentato: denticulis inaequalibus.\n\nFloralia terna, lanceolato-linearia, acuta, parva, medio infimo duplo triplove longiori.\n\nFlores plerumque quaterni ex eodem sinu: in summum caulis unicus, reliquis suffocatis.\n\nPedunculus brevissimus, calyce triplo fere brevior, crassius, simplex.\n\nCalyx. Perianthium, ut in Linn. gen. pl. ad basin fere quinquepartitum: lacinias lanceolato-linearibus, hirsutis.\n\nCorolla. Petalum, ut Linn. gen. 153.\n\nStamina. Filamenta 5. subulata, corolla breviore: tribus superioribus reliquis brevioribus, circumcirca lanuginosis: duobus infinis reliquis tertiam partem longioribus, declinatis, sursum incurvatis, in medio interni lateris lanuginosis.\n\nAntheræ trium breviorum filamentorum triangulariter incumbentes, adpressæ, planæ, sexangulares: duorum longiorum filamentorum rectanguli figura incumbentes, adpressæ, planæ, sexangularres.\n\nPistillum Germen subrotundum. Stylus filiformis, inclinatus, staminibus parum longior, marcescens.\n\nStigma, ut Linn. gen.\n\nPericarpium Capsula subglobosa, transversim a summo ad basin bisulcata, bilocularis, &c. ut Linn. gen.\nInvolutum hujus exterius est calyx erectus, fructum amplectens.\n\nSemina Numerosa, oblongo-quadrangularia, truncata, minutissime rugosa, parva. Receptacula, ut Linn. gen.\n\nObl. a. Ergo quoad plurimas fructificationis partes simillimum exsistit Verbasco quinto Linn. Hort. Cliff. p. 55. in reliquis dissert.\n\nb. Corollarum color flavus, unguibus maculatis, purpureis: filimenta interne purpurea: horum lanugo partim purpurca, partim alba.\n\nc. Semina vere 1738. ab optumo Linnæo titulo Verbasci e Virginia missa, cum plurimis aliis noviter ex America adveitis, atque ad Illustr. Dom. Ge. Clifford transmissis, plantas modo descriptas largita sunt, quae hyeme solo sub tecto conservandæ apud nos videntur.\n\n(d.) Flos tota æstate matutinis horis apertus.\n\ne. Ergo Verbascum annum, foliis oblongis sinuatís obtusis glabris. Linn. Hort. Cliff. 55. melius circumscribetur hoc nomine: Verbascum foliis oblongis sinuato-crenatis obtusis glabris, florali unico. Cujus differentia specifica potissimum in his consistit: Folium florale ovato-acuminatum, unicum. Flos unicus. Pedunculus longissimus, filiformis, calyce triplo longior. Calyx sub fructu plano-expansus.\n\nIII.\n\nSenecio foliis pinnatifidis lacinulatis: lacinis omnibus laxis patentissimis linearibus acutis.\n\nJacobæa altissima, foliis erucæ artemisiæve similibus & æmulis. Rupp. Jen. 142.\n\nE e Caulis\nCaulis humanæ altitudinis, teres, levissime angulosus, strigosus, glaber.\n\nFolia alterna pinnatisida, glabra, laciniis æqualibus, linearibus, patentissimis, laxe lacinulatis, apicibus acutis, rachi lineari: color saturate viridis, inferiori parte parum pallidior.\n\nCorolla radii flavi, magni, mox revoluti.\n\nCalycis in basi foliola reliquis adpressa.\n\nObs. a. Dixi hanc plantam, Jena missam, Senecionem, secundum characterem, a Linn. gen. plant. 647. datum.\n\nb. Ergo specie diversa a Linnæi Senecione foliis pinnato lyratis, lacinulatis. Hort. Cliff. 406.\n\nIV.\n\nILLECEBRUM Linn. Corollar. gen. 947. Rupp. Jen. 79. Corrigiola Dillen. Giss. Supplem. adpend. 167.\n\nCalyx Perianthium pentaphyllum, carnosum, foliolis crassis, erectis, compressis, introrsum ad summum tere excavatis, persistentibus, seta infirma terminatis.\n\nCorolla. Nulla.\n\nStamina. Filamenta quinque triangulari-subulata, fructu breviora, intra calycem. Antheræ rotundulae, erectæ, simplices.\n\nPistillum. Germen ovato-acutum, calyce dimidio fere brevius. Stylus nullus. Stigma simplex, turgidum, obtusum.\n\nPericarpium. Capsula membranacea, tenuissima, ovata, utrimque acuminata, simplex, univalvis, superne dehiscens, calyce tecta.\n\nSemen. Unicum, ovatum, utrimque acutum, maximum, nitidum.\n\nObs.\nObs. a. Ergo pertinet in System. Sexual. LINNÆI ad Pentandriam Monogyniam, commodeque post genus 94. Achyranthis collocabitur.\n\nb. Observatio tribus annis repetita hæc docuit, quum plantula humifusa copiose apud nos in arenosis humidis proveniat.\n\nV.\n\nRUPPIA foliis linearibus obtusis.\n\nPLANTA aquis marinis innatans, flexuosa, perennis.\n\nRADIX ramosa, fasciculos foliorum emittens; corpus teres, geniculatum, repens, brunnum, solidum, crassitie pennæ circiter columbinæ, aut parum tenuius; fibrillae capillares simplices, e geniculis tantum prodeuntes, unciam unam alteramve longæ, albicantes.\n\nFasciculi caulini, culmi graminei specie, singuli e singulis radicalibus ramulis prodeunt, compressi, laxe geniculati, glabri, valde infirmi, flexiles, natantes, aquave marina refluente, argillæ incumbentes, e quo libet geniculo vaginato, alterno ordine, ramos compositos emittentes.\n\nFolia vaginantia, alterna, linearia, verticaliter obtusa, oblonge parallelogramma, glabra, mucosa, saturate viridia, basi geniculis caulinis infixæ, ramulos cum horum foliis, narcissorum instar, includunt. Versus extremitatem cujuslibet ramuli 2, 3, 4 folia, situ parallelo, unicæ vaginæ includuntur.\n\nFoliis vaginatis omnibus fere, ipso caule longioribus, fructificationes ca quidem lege insunt, ut hæ in dimidia inferiori ejus parte intra rimulam compressam abscondantur. Supra & infra fructificationis lincam\nlineam geniculum transverse sulcatum est, hanc a petiolo infra, & a reliquo folio supra distinguens.\n\n**Calyx**, *Involucrum universale*, vagina spathae vices supplens, in dimidia inferiori folii parte, introrsum rima media longitudinali, cujus latus unum ab altero aliquantum obtegitur, hians.\n\n*Spadix* intra involucrum, membranaceus, albidus, compressus, obtusus, lateribus longitudinaliter parum convolutis, medio leviter carinato, dorsum involucri spectans, longitudine $\\frac{3}{4}$ involucri, aut parum longior, numquam hujus finem adtingens, fructificationes 9. ad 13. distice in longitudine obliqua foveos.\n\n**Corolla** Nulla.\n\n**Filamenta** nulla. **Antheræ** solitariae, ante florescentiam intra involucrum latentes, ovato-oblongae, utrimque subacutae, oblique adscendentes & distice secundum longitudinem spadici ita adhaerentes, ut nunc unam, nunc duas antheras unicum pistillum eodem in plano excipere videatur, singulis tamen antheris lingula pistilla vere adsint, modo abscondita, modoque visui obvia. At explicatae, (*i.e.* durante florescentia) ab alis suis lateralibus, elasticis, membranaceis, pellicidis, expansis in figuram naviculæ concavam incurvantur, carina dorsum prominente, & pistillis ita superimponuntur, ut distraeta utrimque, patulaque facta involucri rima, ima sui parte sursum horizontaliter adscendant, atque navicularum concavarum specie secundum longitudinem extrorsum pateant. Corpus antherarum flavum & mucosum est, quod facile abstergi potest.\n\n**Pistillum** *Germen* intra involucrum, oblongum, ad basin, qua spadici adfigitur, parum amplius. **Stylus** intra involucrum, simplex, filiformis, sursum recurvus, per-\npersistens, post florescentiam cum spadice parallelus, & parum curvus. Stigmata duo, tenuissima, capillaria, ab invicem diducta, extra involucrum horizontaliter exporrecta, cito marcescentia & evanida (ut reliqua hinc macula e ferrugineo-nigricans facile alicui imponere posset, stigma modo unicum esse).\n\nPericarpium; Cortex tenuis, membranaceus, cylindraceus, basi obtusus, apice stylo munitus, stylo parum longior, cum spadice parallelus, basi liber; ad finem styli spadici adfixus, pedicelli ope brevissimi.\n\nSemen in quolibet cortice solitarium, cylindraceum, utrimque obtusum, longitudinaliter subtilissime striatum, album.\n\nErgo pertinet in Linnaei System. Sexual. ad Gynandriam Monandriam, minime vero ad Gynandriam Polyandriam ejusd. ibid. In fragment. meth. nat. Linn. p. 506. Classium plantar. ad ordinem XLVIII. quo & Naias, & Zannichellia referenda videntur: In Royeni System. ad Palmas, Spatha bifida. Vid. Ejusd. Flor. Leyd. Prodr. p. 9.\n\nCrescit in aqua marina ad insulam Wangeroogensem, & reliquas ad sinum illum Oceani Septemtrionalis, Wadt dictum, sitas insulas. Durante aquarum adfluxu, eidem innatat; refluxo autem mari, argillæ tenaci, cui radix infigitur, incumbit.\n\nMirum, plantam adeo vulgarem locis maritimis, cujus folia (quæ sicca, papyri instar, alba, nigra, etiam evadunt) mensibus Augusto & Septembri a maris fluëtibus ad littora abundanti copia rejiciuntur, a nullo, quantum memini, nisi forte Anglo botanico, descriptam aut depictam esse. Ruppiæ generi inseverenda videtur, si hujus character, amiciissimo Linnaeo non nisi ad siccum exemplar, ut signum T, in generibus\nbus plantarum adjectum docet, examinatus, parum ampliatur. An malint alii novum genus?\n\nVI.\n\nHippuris. Linn. gen. i.\n\nCalyx, Nullus.\nCorolla, Nulla.\nStamen, Filamentum unicum, subulatum, crassiusculum, deciduum, longitudine fere antherarum, germini insidens. Anthera didyma, quolibet segmento a tergo bisulcata, germine & filamento parum longior, crassa, carnosa.\n\nPistillum, Germen oblongum, infra stamen. Stylus unicus, filiformis, tenuis, erectus, acumine extrorsum reflexus, introrsum ad latus staminis ex apice germinis oriundus, stamine longior, marcescens. Stigma acutissimum.\n\nPericarpium Nullum.\nSemen Unicum, oblongum, nudum, duriusculo tegmine abscondens nucleum parvum.\n\nObs. 1. Floret Jun. & Jul. fructum perficit August. Septembr. crescit abunde in fossis feveranis, prope Embdam Frisiae Orientalis, &c.\n\n2. Variat staminibus rubellis, quae copiosior; & aliis locis staminibus albidis, herbaceis, quae rariores.\n\n3. Ergo margines illi, a LINNAEO gen. i. sub calyce descripti, sunt veræ antheræ, nec aliud quidquam bona lente detegendum.\n\nVide\nVide Tab. I. Fig. A. B. C.\n\nFigurarum, sub lente Musschenbroeckiana a me delineatarum, explicatio.\n\nFig. A. Flos antice visus, ut filamentum adpareat.\na. Filamentum.\nb. Antheræ, antice visæ.\n\nFig. B. Flos a tergo pictus, ut pistillum conspiciatur.\nc. Antheræ, postice visæ, ut sulci in conspectum prodeant.\nd. Germen.\ne. Stylus cum stigmate.\n\nFig. C. Semen.\nf. Semen fere maturum.\ng. Stylus marcescens, supra semen reflexus.\n\nXII. Observatio Anthelii Vitembergæ spectati; per J. Fried. Weidlerum Mathes. Prof. ibidem Primar. & R. S. Lond. Soc. communicata, in Epistola ad C. Mortimerum, R. S. Secr.\n\nDie 18 Januarii A. 1738. quidam ex auditoribus meis, cum ante meridiem in campo prope Vitembergam agros dimetiretur, forte fortuna Anthelium, sive Solis imaginem e regione Solis veri versus septentrionem positam conspicit. Nimium mane hora 8 cælum undique serenum, mox circa horam 9, e septentrionali plaga, nubes exoriuntur, ibique sensim",
  "source": "olmocr",
  "added": "2026-01-12",
  "created": "2026-01-12",
  "metadata": {
    "Source-File": "/home/jic823/projects/def-jic823/royalsociety/pdfs/104260.pdf",
    "olmocr-version": "0.3.4",
    "pdf-total-pages": 14,
    "total-input-tokens": 21768,
    "total-output-tokens": 5370,
    "total-fallback-pages": 0
  },
  "attributes": {
    "pdf_page_numbers": [
      [
        0,
        0,
        1
      ],
      [
        0,
        0,
        2
      ],
      [
        0,
        0,
        3
      ],
      [
        0,
        1260,
        4
      ],
      [
        1260,
        2654,
        5
      ],
      [
        2654,
        3999,
        6
      ],
      [
        3999,
        5465,
        7
      ],
      [
        5465,
        6815,
        8
      ],
      [
        6815,
        8077,
        9
      ],
      [
        8077,
        9470,
        10
      ],
      [
        9470,
        11127,
        11
      ],
      [
        11127,
        12729,
        12
      ],
      [
        12729,
        13786,
        13
      ],
      [
        13786,
        14725,
        14
      ]
    ],
    "primary_language": [
      "en",
      "None",
      "None",
      "la",
      "la",
      "la",
      "la",
      "la",
      "la",
      "la",
      "la",
      "la",
      "la",
      "la"
    ],
    "is_rotation_valid": [
      true,
      true,
      true,
      true,
      true,
      true,
      true,
      true,
      true,
      true,
      true,
      true,
      true,
      true
    ],
    "rotation_correction": [
      0,
      0,
      0,
      0,
      0,
      0,
      0,
      0,
      0,
      0,
      0,
      0,
      0,
      0
    ],
    "is_table": [
      false,
      false,
      false,
      false,
      false,
      false,
      false,
      false,
      false,
      false,
      false,
      false,
      false,
      false
    ],
    "is_diagram": [
      false,
      true,
      true,
      false,
      false,
      false,
      false,
      false,
      false,
      false,
      false,
      false,
      false,
      false
    ]
  },
  "jstor_metadata": {
    "identifier": "jstor-104260",
    "title": "Observationes Botanicae, Plantarum Quarundam Descriptiones Accuratiores Exhibentes; per Dr Paulum Henricum Gerhardum Moehring, M. D. Factae; ad Illustrissimum Dn. Hans Sloane, Bart. R. S. Praes. Missae",
    "authors": "Hans Sloane, Paulum Henricum Gerhardum Moehring",
    "year": 1739,
    "volume": "41",
    "journal": "Philosophical Transactions (1683-1775)",
    "page_count": 14,
    "jstor_url": "https://www.jstor.org/stable/104260"
  }
}